MICROSOFT YAZILIMI LİSANS ŞARTLARI
MICROSOFT .NET KİTAPLIĞI
Bu lisans şartları, sizinle Microsoft Corporation (veya yaşadığınız yere göre Microsoft Corporation'ın bir 
bağlı kuruluşu) arasında yapılan sözleşmeyi oluşturur. Bu şartlar, yukarıda adı geçen yazılım için 
geçerlidir. Şartlar, yazılım için tüm Microsoft hizmetleri veya güncelleştirmeleri için, beraberlerinde farklı 
şartlar bulunmadığı sürece geçerlidir.
BU LİSANS ŞARTLARINA UYDUĞUNUZ TAKDİRDE AŞAĞIDAKİ HAKLARA SAHİP OLURSUNUZ.
1.	YÜKLEME VE KULLANIM HAKLARI. 
Yazılımın istediğiniz sayıda kopyasını, uygulamalarınızı geliştirmek ve test etmek için oluşturabilir ve 
kullanabilirsiniz. 
2.	ÜÇÜNCÜ TARAF BİLEŞENLERİ. . Yazılım, beraberinde bulunan ThirdPartyNotices dosyalarında 
açıklanmış olabileceği gibi, ayrı yasal bildirimlere sahip veya başka sözleşmelerce yönetilen üçüncü taraf 
bileşenleri içerebilir.
3.	EK LİSANS GEREKLERİ VE/VEYA KULLANIM HAKLARI. 
a.	DAĞITILABİLİR KOD. Yazılım, Dağıtılabilir Kod’dan oluşur. “Dağıtılabilir Kod”, aşağıdaki 
koşullara uymanız durumda geliştirdiğiniz uygulamalarda dağıtımını yapabileceğiniz kodu içerir.
i.	Kullanım ve Dağıtım Hakkı. 
•	Yazılımın nesne kodu biçimini kopyalayabilir ve dağıtabilirsiniz.
•	Üçüncü Taraf Dağıtım. Uygulamalarınızın dağıtımcılarının, söz konusu uygulamaların bir 
parçası olarak Dağıtılabilir Kodu kopyalamalarına ve dağıtmalarına izin verebilirsiniz.
ii.	Dağıtım Gereksinimleri. Dağıttığınız herhangi bir Dağıtılabilir Kod için
•	Dağıtılabilir Kodu tek başına bir dağıtım olarak değil, uygulamalarınız içinde Dağıtılabilir 
kullanmalısınız;
•	dağıtımcılardan ve harici son kullanıcılardan, kodları en az bu sözleşmenin kapsamı kadar 
koruyucu şartları kabul etmelerini istemelisiniz ve
•	yalnızca değiştirilmemiş Dağıtılabilir Koda dayalı herhangi bir talep olması durumu 
dışında, uygulamalarınızın dağıtımı veya kullanımıyla ilgili olarak ortaya çıkan avukatlık 
masrafları dâhil her türlü talebi Microsoft'a tazmin etmeli, onu savunmalı ve zarara karşı 
korumalısınız.
iii.	Dağıtım Sınırlamaları. Şunları yapamazsınız:
•	Microsoft'un ticari markalarını uygulamalarınızın adlarında kullanmak veya 
uygulamalarınızın Microsoft kaynaklı olduğunu veya Microsoft tarafından desteklendiğini 
düşündürecek şekilde kullanmak veya
•	Herhangi bir bölümü bir Kapsam Dışı Lisansa konu olacak şekilde Dağıtılabilir Kodun 
kaynak kodunu değiştirmek veya dağıtmak. "Kapsam Dışı Lisans"; kodun kullanım, 
değişiklik veya dağıtım koşulu olarak (i) kodun, kaynak kod biçiminde açıklanmasını ya da 
dağıtılmasını veya (ii) diğer kişilerin onu değiştirme hakkının olmasını gerektiren lisanstır.
4.	VERİLER.
a.	Veri Toplama. Yazılım, sizin hakkınızda ve yazılımı kullanımınız hakkında bilgi toplayıp 
Microsoft'a gönderebilir. Microsoft bu bilgileri, hizmetleri sağlamak ve ürün ve hizmetlerimizi 
iyileştirmek için kullanabilir.  Yazılım belgelerinde açıklandığı gibi bu senaryoların birçoğunu geri 
çevirebilir, ancak tümünü geri çeviremezsiniz.  Ayrıca yazılımda, sizin ve Microsoft'un 
uygulamalarınızın kullanıcılarından veri toplamasına olanak sağlayan bazı özellikler vardır. Bu 
özellikleri kullanmanız durumunda, uygulamalarınızın kullanıcılarına uygun bildirimleri sağlamak da 
dâhil, ilgili yasalara uymanız ve bu bildirimlerle birlikte, Microsoft'un gizlilik beyanını sağlamanız 
gerekir. Gizlilik bildirimimiz, https://go.microsoft.com/fwlink/?LinkID=824704 adresinde 
bulunmaktadır. Veri toplama ve kullanımı hakkında daha fazla bilgiyi, yazılım belgelerinde ve 
gizlilik bildirimimizde bulabilirsiniz. Yazılımı kullanmanız, bu uygulamalara verdiğiniz onay yerine 
geçer.
b.	Kişisel Verilerin İşlenmesi. Microsoft’un yazılımla bağlantılı olarak bir kişisel veri işleyen veya 
alt işleyen olması halinde, Microsoft, https://docs.microsoft.com/en-us/legal/gdpr adresinde yer 
alan Çevrimiçi Hizmet Şartlarının Avrupa Birliği Genel Veri Koruma Düzenlemesi Şartlarını 25 
Mayıs 2018 itibarıyla tüm müşterilere taahhüt eder.
5.	LİSANS KAPSAMI. Yazılımın satışı yapılmamakta, lisansı verilmektedir. Bu sözleşme yalnızca yazılımı 
kullanımınızla ilgili bazı haklar vermektedir. Microsoft diğer hakların tümünü saklı tutar. Bu 
sınırlamalara rağmen ilgili yasalar ilave haklar sağlamıyorsa yazılımı yalnızca bu sözleşmede açıkça izin 
verildiği şekilde kullanabilirsiniz. Bunu yaparken, yazılımda size yazılımı yalnızca belirli şekillerde 
kullanma izni veren her türlü teknik sınırlamaya uymanız gerekir. Şunları yapamazsınız:
•	yazılımın teknik sınırlamalarını aşacak çözümler üretmek;
•	yazılıma dâhil edilmiş olabilecek belirli açık kaynaklı bileşenlerin kullanımının tabi olduğu üçüncü 
taraf lisans verme şartlarının, yalnızca gerekli gördüğü durumlar ve izin verdiği ölçü dışında, 
yazılımı tersine mühendislik işlemine tabi tutmak, kaynak koda dönüştürmek veya assembler 
diline çevirmek ya da yazılımın kaynak kodunu başka bir şekilde türetme girişiminde bulunmak;
•	Microsoft veya tedarikçilerinin yazılımdaki herhangi bir bildirimini kaldırmak, küçültmek, 
engellemek ya da değiştirmek; 
•	yazılımı kanuna aykırı bir şekilde kullanmak veya
•	yazılımı paylaşmak, yayımlamak, kiralamak ya da finansal kiralama yoluyla satmak veya yazılımı 
başkalarının kullanımı için bağımsız teklif olarak sağlamak ya da yazılımı veya bu anlaşmayı 
herhangi bir üçüncü tarafa devretmek.
6.	İHRACAT KISITLAMALARI. Yazılım konusunda geçerli olan tüm yurt içi ve uluslararası ihracat 
yasalarına ve düzenlemelerine; hedef yer, son kullanıcı ve son kullanım sınırlamaları da dahil olmak 
üzere, uygun şekilde davranmanız gerekmektedir. İhracat kısıtlamalarıyla ilgili daha fazla bilgi için şu 
adresi ziyaret edin, www.microsoft.com/exporting.  
7.	DESTEK HİZMETLERİ. Bu yazılım, "olduğu gibi" sunulduğundan dolayı, yazılım için destek hizmeti 
sağlayamayabiliriz.
8.	ANLAŞMANIN TAMAMI. Bu sözleşme ve eklerin, güncelleştirmelerin, İnternet tabanlı hizmetlerin ve 
kullandığınız destek hizmetlerinin koşulları, yazılım ve destek hizmetlerine yönelik sözleşmenin 
tamamını oluşturur.
9.	İLGİLİ YASALAR.  Yazılımı Amerika Birleşik Devletleri'nde aldıysanız, bu sözleşmenin yorumlanması 
ve ihlali taleplerinde Washington eyaleti yasaları ve diğer tüm taleplerde ise yaşadığınız eyaletin 
yasaları geçerli olacaktır. Bu yazılımı başka bir ülkede satın aldıysanız, o ülkenin yasaları geçerli 
olacaktır.
10.	TÜKETİCİ HAKLARI, BÖLGESEL DEĞİŞİMLER. Bu sözleşme belirli yasal hakları açıklamaktadır. 
Yaşadığınız ülke veya devletin kanunları kapsamında tüketici hakları da dâhil olmak üzere başka 
haklara sahip olabilirsiniz. Microsoft ile aranızdaki ilişkiden ayrı olarak ve bu ilişkinin dışında ayrıca, 
yazılımı aldığınız tarafla ilgili başka haklara da sahip olabilirsiniz. Bu sözleşme, devletinizin veya 
ülkenizin yasalarının izin vermediği durumlarda, sahip olduğunuz bu diğer hakları değiştirmez. 
Örneğin, yazılımı aşağıdaki bölgelerden birinde aldıysanız veya zorunlu ülke yasaları geçerliyse, 
aşağıdaki hükümler sizin için geçerli olur:
a)	Avustralya. Avustralya Tüketici Yasası kapsamında kanuni garantileriniz bulunmaktadır ve bu 
sözleşmedeki hiçbir şey, bu hakları etkilemeyi amaçlamaz.
b)	Kanada. Bu yazılımı Kanada'da satın almış olmanız durumunda, otomatik güncelleştirme özelliğini 
kapatarak, cihazınızın internet bağlantısını keserek (öte yandan, internete yeniden bağlanmanız 
durumunda ve bağlandığınızda, yazılım güncelleştirmeleri denetlemeye ve yüklemeye devam 
edecektir) veya yazılımı kaldırarak güncelleştirmeleri almayı durdurabilirsiniz. Varsa, ürün belgeleri 
de elinizde bulunan cihazın veya yazılımın güncelleştirmelerini kapatmaya ilişkin açıklamalara yer 
verebilir.
c)	Almanya ve Avusturya.
(i)	Garanti. Yazılım büyük ölçüde, yazılıma eşlik eden her türlü Microsoft materyalinde 
açıklandığı şekilde çalışacaktır. Ancak Microsoft, yazılımla ilgili olarak, sözleşmeden doğan hiçbir 
taahhüt vermez.
(ii)	Sorumluluğun Sınırlandırılması. Kasıtlı davranışın, ağır ihmalin, Ürün Sorumluluğu 
Kanununa dayalı iddiaların yanı sıra, can kaybı veya kişisel ya da fiziksel yaralanma durumunda 
Microsoft, kanun uyarınca sorumlu olur.
Yukarıda anılan (ii). maddesine tabi olmak üzere Microsoft'un sözleşme yükümlülüklerini biçimde ihlal 
etmesi ve bu yükümlülüklerin yerine getirilmesinin söz konusu anlaşmanın tam ifasına olanak 
sağlayacak, ihlalinin bu anlaşmanın amacını tehlikeye düşürecek ve bunlara uygunluğa bir tarafın 
sürekli güvenmesini sağlayacak nitelikte (kısaca "temel yükümlülükler") olması durumunda Microsoft, 
yalnızca hafif ihmal için sorumlu olacaktır. Diğer hafif ihmal hallerinde, Microsoft'un hafif ihmaller ile 
ilgili yükümlülüğü bulunmayacaktır.
11.	GARANTİ REDDİ BEYANI. YAZILIMIN LİSANSI “OLDUĞU GİBİ” VERİLMEKTEDİR. 
KULLANIMINA İLİŞKİN RİSKLER SİZİN TARAFINIZDAN ÜSTLENİLİR. MICROSOFT 
TARAFINDAN HİÇBİR AÇIK GARANTİ VERİLMEMEKTE VEYA KOŞUL İLERİ 
SÜRÜLMEMEKTEDİR. MICROSOFT, BÖLGENİZDEKİ YASALAR ÇERÇEVESİNDE İZİN 
VERİLEN ÖLÇÜDE, TİCARİ OLARAK SATILABİLME, BELİRLİ BİR AMACA UYGUNLUK VE 
İHLAL BULUNMAMASI İLE İLGİLİ ZIMNİ GARANTİLERİ KAPSAM DIŞINDA BIRAKIR. 
12.	TELAFİ VE ZARARLARIN SINIRLANDIRILMASI VE HARİÇ TUTULMASI. MICROSOFT VE 
TEDARİKÇİLERİNDEN 5,00 ABD DOLARINA KADAR DOĞRUDAN ZARARLARI GERİ 
ALABİLİRSİNİZ. NETİCEDE OLUŞAN ZARARLAR, KAR KAYBI ZARARLARI, ÖZEL, DOLAYLI 
VEYA MÜSPET ZARARLAR DAHİL DİĞER ZARARLARI GERİ ALAMAZSINIZ.
Bu sınırlama (a) üçüncü kişi İnternet sitelerinde ya da üçüncü kişi uygulamalarında yazılım, hizmetler, 
içerik (kod dahil) ile bağlantılı herhangi bir şey ve (b) ilgili yasaların izin verdiği ölçüde sözleşme ihlali, 
garanti, taahhüt ya da koşul ihlali, kusursuz sorumluluk, ihmal ya da diğer haksız fiil için de geçerlidir.
Bu sınırlama, Microsoft'un zararın oluşma olasılığını bilmesi veya bilmesinin gerekmesi halinde de 
geçerlidir. Yukarıdaki sınırlama veya hariç tutma; eyaletiniz veya ülkeniz müspet zararlarla bağlantılı, 
neticede oluşan veya diğer zararların sınırlanmasına veya hariç tutulmasına izin vermediği takdirde 
sizin için geçerli olmayabilir.

